Cтаття 375
====
Постановлення суддею (суддями) завідомо неправосудного вироку, рішення, ухвали або постанови
----
1. Постановлення суддею (суддями) завідомо неправосудного вироку, рішення, ухвали або постанови -
карається обмеженням волі на строк до п'яти років або позбавленням волі на строк від двох до п'яти років.
2. Ті самі дії, що спричинили тяжкі наслідки або вчинені з корисливих мотивів, в інших особистих інтересах чи з метою перешкоджання законній професійній діяльності журналіста, -
караються позбавленням волі на строк від п'яти до восьми років.
{Стаття 375 із змінами, внесеними згідно із Законом № 421-VIII від 14.05.2015}
