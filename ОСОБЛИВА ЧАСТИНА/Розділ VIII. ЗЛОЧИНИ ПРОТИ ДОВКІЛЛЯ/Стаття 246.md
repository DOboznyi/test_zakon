Cтаття 246
====
Незаконна порубка лісу
----
Незаконна порубка дерев або чагарників у лісах, захисних та інших лісових насадженнях, що заподіяла істотну шкоду, а також вчинення таких дій у заповідниках або на територіях та об’єктах природно-заповідного фонду, або в інших особливо охоронюваних лісах -
карається штрафом від трьохсот до п’ятисот неоподатковуваних мінімумів доходів громадян або арештом на строк до шести місяців, або обмеженням волі на строк до трьох років, або позбавленням волі на той самий строк.
Та сама дія, вчинена повторно або за попередньою змовою групою осіб, - 
карається обмеженням волі на строк від двох до п’яти років або позбавленням волі на той самий строк.
{Стаття 246 із змінами, внесеними згідно із Законом № 1019-VIII від 18.02.2016; в редакції Закону № 2063-VIII від 23.05.2017}
